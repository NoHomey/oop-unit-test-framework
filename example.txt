Условие на примерна задача

UNIX времево клеймо (timestamp), още наричано "epoch time", е цяло число, указващо брой секунди изминали след 1 януари 1970 г. UTC. Такова клеймо позволява всеки момент във времето след 01.01.1970 г. да се съхранява като едно-единствено цяло число. Ако едно клеймо A е по-малко от друго клеймо B, можем да заключим, че A е момент от времето, който е преди B.
 
Да се реализира клас Timestamp, представящ UNIX времево клеймо. Класът трябва да спазва принципа за енкапсулация и да няма външен достъп до член-променливите на класа. В класа трябва да се включат:
 
[Timestamp_ClassKeepsAssignedData]
        променлива от тип unsigned long, която пази клеймото;
[Timestamp_DefaultTimestampIsZero]
        конструктор по подразбиране, който задава на клеймото стойност нула (съответстващ на дата 01.01.1970 г.)
[Timestamp_SetChangesData]
        конструктор, приемащ един параметър — стойност за клеймото, с която да се инициализира класа;
функции GetValue и SetValue, които позволяват съответно да се достъпва и променя клеймото, съхранено в класа;
 
За класа да се предефинират следните оператори:
 
[Timestamp_OutputStreamPrintsData]
        operator<< за изход в поток, който извежда на потока единствено числото, указващо брой секунди
[Timestamp_InputStreamSetsData]
        operator>> за вход от поток, който въвежда от потока единствено число, указващо брой секунди
        
[Timestamp_AdditionAssignmentChangesData]
        operator+= за добавяне на зададен брой секунди към клеймото. Операторът получава клеймо и добавя секундите му към клеймото, за което е извикан оператора (клеймото от ляво на оператора).
        
[Timestamp_AdditionCalculatesData]
        operator+ за пресмятане на ново клеймо, което се получава с добавяне на даден брой секунди към дадено клеймо. Операторът получава клеймо и прибавя секундите му към клеймото на обекта, за който е извикан и връща нов обект, съдържащ новото клеймо.

В квадратни скоби по-горе са указани имената на съответните тестове.
